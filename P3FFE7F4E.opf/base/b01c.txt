[...]Printing Colophon, pp. 275b4-277a5rdo rje theg pa'i nang gi don phyin ci ma log par ston par byed pa zab mo nang gi don zhes bya ba'i rnam par bshad pa bde bar gshegs
pa'i snying po gsal bar byed pa'i nyin byed 'od kyi phreng ba zhes bya ba 'di ni/ lung dang rtogs pa'i yon tan du mas legs par brgyan pa/ shar mi nyag 'dra'i yul gyi dge
slong rdo rje 'dzin pa chos kyi 'od zer zhes bya bas nan tan gyis bskul zhing thog ma'i yi ge pa bgyis la/ gzhan yang rtogs pa'i bstan pa rin po che la gces spras su mdzad
pa'i rnal 'byor gyi dbang phyug mang po dang lung gi dam chos 'chad nyan gyi sgo nas 'dzin par bzhed pa'i

/ / sde snod 'dzin pa du mas bskul ba'i ngor/ snyigs dus kyi skye dgu ma lus pa'i mgon gcig pur gyur pa rgyal ba'i dbang po thams cad mkhyen pa chos grags rgya mtsho'i zhabs
kyi pad mo la yun ring du gtugs nas gsung gi gsang ba rna ba'i rgyan du byas shing/ khyad par du gzhung lugs 'di nyid yang nas yang du zhus te nan tan du byas pa/ shar
dwags po'i paNDi ta gsum pa dpal phyogs thams cad las rnam par rgyal ba'i lha/ ming gzhan karmA phrin las pa zhes bya bas/ rgyal dbang mchog gi bzhed pa ji lta ba bzhin du
dkar po'i lo [1509]la yol gzims khang zhes bya ba'i dge gnas su mgo brtsams te/ blo gsal 'du ba'i bsti gnas legs bshad gling du rdzogs par sbyar ba'i yi ge pa ni byams
pa rigs pa'i dbang phyug gis bgyis pa ste/ 'dis kyang bstan pa dang sems can la phan pa dang bde ba rgya chen po 'byung ba'i rgyur gyur cig siddhi ristu/ dam chos bdud rtsi
dkar po'i 'od ris can// snyan grags shing rtas drangs pa ma bzlog par// 'gro sems rgya mtshor snang ba'i sgyu 'phrul mkhan// karma par grags skye dgu'i gtsug na mdzes//
gang de'i mkhyen bzang gser gyi ra bar ni// gzhung 'di'i rtsa 'grel klu dbang mthu rtas pas// zab gnad chu gter 'phyur ba las byung ba'i// gsung rgyun lha yi gangga su
yis bzlog// de dag blo mtshor drangs pa'i mngon

rlom gyis// 'grel bshad chu klung spel ba mang mod kyang// gzhan zer ku co sgrog pa lhur blangs nas// gzhung 'di'i dgongs par 'chad pa min nam ci// dus der phyogs las rnam
rgyal 'jigs med de'i// dri med mkhyen pa'i mkha' la rol rtsed mkhan// rgyal dbang gsung rgyun rlung bzhon gyis drangs pa'i// rnam bshad nyin byed 'od kyi 'phreng ba shar//
gzhung nyid rgya cher 'grel pa'i 'gros mdzes shing// rang 'grel dka' gnas (gnad )'chad pa'i mdangs gsal bas// gsung rab kun gyi snying po gsal byed mchog// nges don drang
po'i lam la lhang nge ba// bla med rgyud sde'i dgongs pa 'di yi zhes// phyi nang gzhan gsum sbyar ba'i man ngag gis// phyag chen rang zhal ston pa'i 'grel bshad 'di//
rang byung rdo rje'i gdung tshob min nam ci// gang 'di'i glig (glegs )mi bzad bdud rtsi'i char// spel byed par gyi sprin 'phreng rol pa 'di// lung rigs 'byung gnas karma
grwa tshang gi// rigs grol 'dus pa'i 'byor tshogs rgya mtsho che// dge legs shes bya'i don du rab dmigs nas// grub pa'i dbang po grags pa dpal ldan pa'i// gtong ba'i chu
bos bran pa'i byed pa las// phul byung bsod nams mkha' la 'khrigs par gyur// gzhung brgya'i de nyid smra mkhas rigs pa'i lce// ring por rkyong mdzad dbang phyug rgyal mtshan
dang// gsang sngags kun rigs bstan pa rgya mtsho bas// dag par

/ / mdzad do mthun rkyen phyag len mkhan// dpal ldan bla ma'i bka' lung me tog thor// zur phud rtse mor rab bkod dad pa yi/ / mig gi zur mdas bstan dang 'dus pa'i sde// mchod
pa lhur len rgyal mtshan bkra shis kyis// yi ger byed po nam mkha' rkos byed mkhan// phag dar grags pa rnam rgyal dar rgyas kyis// stod kyi cha rnams brkos pa'i mu mthud
de// dpal 'byor dar rgyas dpon slob rnams kyis brkos// dge 'dis phag lo dar dang dge legs gnyis// ngan 'gro'i gzeb las thar nas 'tshang rgya zhing// 'dir gang 'bad rtsol
byed po gzhan rnams kyang// gnas skabs mthar thug don la gegs med shog// ces brjod cing dbang phyug ces pa me mo glang gi lo chu stod kyis nya ba'i lang tsho gsum pa nyid
la rin chen ri bo legs par bshad pa'i gling zhes bya ba'i chos kyi grwa yangs por par du grub pa 'dis ni rdo rje theg pa'i gtam bzang pos phyogs dang dus thams cad du
khyab ste nyams pa med pa'i rgyur gyur cig/ / shubhamastusarbbadzagataM// //

